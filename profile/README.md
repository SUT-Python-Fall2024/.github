# قوانین درس مبانی برنامه‌سازی پایتون  - گروه ۴ - دکتر محمد نظری

## قوانین تمارین

### مباحث
درس شامل پنج سری تمرین است که مباحث آن در ادامه آمده‌ است.

**توجه کنید: در هر تمرین فقط اجازه‌ی استفاده از مباحث همان تمرین را دارید. به عنوان مثال در تمرین اول اجازه‌ی استفاده از لیست یا دیکشنری را ندارید. این موارد در انتهای ترم چک می‌شوند و در صورت رعایت نکردن محدودیت‌های ذکر شده، نمره آن سوال برای شما 0 خواهد شد.**

| تمرین  | مباحث |
| :------------- |-------------:|
|   تمرین اول    |   فلوچارت + ورودی خروجی + عملیات‌ها + عبارات منطقی + شرط + حلقه   |
|   تمرین دوم    |  توابع + لیست + دیکشنری + ست     |
|   تمرین سوم    |   الگوریتم‌های بازگشتی + برنامه‌سازی پویا   |
|    تمرین چهارم   |   جست‌وجو + مرتب‌سازی    |
|   تمرین پنجم    |   پروژه‌ی درس   |
|   تمرین ششم    |   برنامه‌نویسی شی‌گرا   |

### سوالات
هر تمرین ۹ سوال دارد. ۳ سوال آسان برای آشنایی با مطالب آن سرفصل، ۳ سوال متوسط برای تثبیت مطالب و ۳ سوال کمی دشوار برای سنجش دانش کسب شده‌‌ی شما.

### نمرات
هر سوال آسان ۵ نمره، هر سوال متوسط ۱۵ نمره و هر سوال دشوار ۲۰ نمره از ۱۲۰ نمره‌ی آن تمرین را شامل می‌شود و شما موظف هستید از هر تمرین ۱۰۰ نمره کسب کنید.

**توجه کنید: نمره‌ی امتیازی هر تمرین صرفا برای همان تمرین است و نمی‌توان از نمره‌ی آن در تمارین دیگر استفاده کرد. به عنوان مثال اگر از تمرین اول ۱۲۰ نمره کسب کرده باشید، نمی‌توانید ۲۰ نمره آن را به تمرین بعدی منتقل کنید.**

### امتیازی

چنانچه در یکی از تمارین نتوانستید حداقل نمره را کسب کنید، نیازی نیست نگران باشید. پس از ددلاین هر تمرین تعدادی سوال امتیازی برای جبران بخشی از نمرات ریلیز خواهد شد. این سوالات از مباحث تمرین قبلی هستند و تعداد آنها ٢ الی ۵ سوال است. همچنین می‌توانند تا حداکثر ۵۰ نمره از تمرین قبل را جبران کنند. مهلت ارسال پاسخ این سوالات جبرانی، تا پایان ددلاین تمرین اصلی بعدی است و موازی با آن ریلیز می‌شود.

**توجه کنید: در حالت عادی نمره‌ی تمارین امتیازی فقط روی همان تمرین اعمال می‌شود و چنانچه نمره‌ی بیشتری کسب کنید نمی‌توانید آن را در بخش‌های دیگر درس استفاده کنید. اما اخر ترم ممکن است به صلاح‌دید استاد نمرات اضافی را به نمره‌ی کل شما اضافه کنیم. پس سعی کنید تا جای ممکن این سوالات امتیازی را حل کنید و پاسخ‌شان را ارسال کنید.**

### داوری سوالات

به جز ٢ سوال از تمرین اول، باقی تمارین به صورت خودکار و لحظه‌ای در سامانه‌ی کوئرا داوری و نمره‌دهی خواهند شد. البته دقت کنید که نمره‌ی کوئرا نمره‌ی نهایی شما نخواهد بود و نمره نهایی وابسته به موارد دیگری نظیر محدودیت‌های هر تمرین و عدم تقلب در تمرین است.

**توجه کنید: تحویل تمارین تنها از طریق سامانه کوئرا قابل قبول است و از ارسال پاسخ‌های خود برای دستیاران آموزشی خودداری کنید. موارد استثنا را با مسئول تمارین درس در میان بگذارید تا به  این موارد رسیدگی شود.**

### رفع اشکال

برای هر تمرین یک پست در کوئرا ایجاد خواهد شد که می‌توانید سوالات و ابهامات احتمالی خود را زیر همان پست مطرح کنید. دستیاران آموزشی درس ملزم هستند فقط در کوئرا پاسخ سوالات دانشجویان را بدهند و پاسخگویی از طریق مواردی نظیر تلگرام و ایمیل و... بستگی به علاقه‌ی دستیار آموزشی مورد نظر دارد.

از سوال پرسیدن اجتناب نکنید، هر سوالی که دارید را از دستیاران آموزشی درس بپرسید تا به بهترین شکل مطالب این درس را بیاموزید.

### مهلت ارسال

زمان تحویل تمرین‌های درس به جز در موارد خاص، تمدید نخواهند شد . لذا از درخواست‌های بی‌مورد خودداری کنید. 

**توجه کنید: چنانچه تمرینی به هر دلیلی تمدید شود، برنامه‌ی درس تغییری نخواهد کرد و تمرین بعدی در تاریخ از پیش تعیین شده ریلیز خواهد شد.**

### ارسال با تاخیر

برای تمارین درس چیزی به نام تاخیر مجاز نداریم و اگر مهلت ارسال تمرین تمام شود دیگر نمی‌توانید آن تمرین را سابمیت کنید. در عوض می‌توانید تمارین جبرانی در راس حل کنید و تا حداکثر ۵۰ نمره از تمرین قبلی را کسب کنید.

### مشورت و هم‌فکری

مشورت در تمرین‌ها مجاز است و به دانشجویان توصیه می‌شود، اما هر دانشجو موظف است کد تمرین را خودش بزند و از کدهای دانشجو دیگری استفاده نکند.

<u>**با تقلب در تمارین خیلی جدی برخورد خواهد شد. بار اول و دوم فقط نمره‌‌ی سوالی که تقلب کردید صفر خواهد شد و از بار سوم به بعد نمره‌ی کل آن تمرین را از دست خواهید داد.**</u>

<u>**طبق قوانین دانشکده، تقلب‌دهنده و تقلب‌گیرنده، هر دو خلاف قوانین عمل کرده‌اند و هردو به یک اندازه مجازات خواهند شد. درنتیجه کدهای خود را تحت هیچ شرایطی در اختیار دانشجوی دیگری قرار ندهید.**</u>

<u>**تقلب‌ها توسط شباهت‌یاب کوئرا که مبتنی بر هوش مصنوعی است عمل شناسایی می‌شوند. پس در این فرایند انسان دخیل نیست و خطایی رخ نخواهد داد.**</u>

### استفاده از هوش مصنوعی

<u>**استفاده از هوش‌های مصنوعی مولد نظیر chatGPT مطابق با آیین‌نامه‌ی دانشگاه، ممنوع است و با آن همانند تقلب برخورد خواهد شد.**</u>

### ارائه‌‌ی تمارین

تمامی دانشجویان موظف هستند تمارینی که ارسال کرده‌‌اند را به صورت حضوری در انتهای ترم ارائه دهند و کدهای خود را توضیح دهند. چنانچه مشخص شود که فردی تمارینش را برون‌‌سپاری کرده و خودش تمرین را انجام نداده، مطابق با آیین‌‌نامه‌‌ی تخلفات دانشکده مهندسی کامپیوتر، منفی نمره تمارینش به وی تعلق می‌‌گیرد.
